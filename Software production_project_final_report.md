# Ohjelmistotuotantoprojektin loppuraportti
*19.12.2023*
### Ryhmän jäsenet
*	Jenna Hanski
*	Pyry Sangi
*	Patrik Luoto
*	Ville Paajanen
*	Niki Hietala
*	Samu Äyhynmäki

### Sprinttien aikana kohdatut ongelmat
#### Sprint 1: 
*	Epäselvyyttä siitä, kuka tekee mitäkin. 
*	Testiympäristöjen pystyyn laittaminen vei huomattavasti enemmän aikaa kuin oli arvioitu.

#### Sprint 2:
*	Etätyöskentelyssä kommunikaatio ryhmän jäsenten välillä oli jokseenkin puutteellista.
*	Sprintin loppupuolella yksi ryhmän jäsen sairastui ja jää ryhmästä pois.


#### Sprint 3:
*	Sovelluksen vieminen internetiin tuottaa sen verran paljon ongelmia, että se jätetään toistaiseksi pois. 
*	Projektin backlogin pitäminen ”rehellisenä” ja ajantasaisena osittain unohtuu.

#### Sprint 4:
*	Robottitestien tekeminen kaatuu jatkuvien teknisten ongelmien vuoksi, joten niistä luovutaan ja keskitytään vain yksikkötesteihin.

### Yhteenveto
Ensimmäinen sprintti koettiin kaoottiseksi, mikä on luonnollista, kun joukko toisilleen tuntemattomia ihmisiä muodostaa ryhmän ja aloittaa projektin samalta istumalta. Tämä oli kuitenkin kaikille opettavainen kokemus. Ryhmä ymmärsi kartoittaa heti alussa, mitä tietotaitoa kenelläkin oli, ja päätti vasta sitten, millainen sovellus tehdään. Tästä oli varmasti paljon apua projektin sujuvuuteen heti alusta alkaen.

Sprintteihin otettiin sopiva määrä tehtäviä. User storyjen määrää lisättiin joka sprintissä sitä mukaa kun alkoi paremmin hahmottua, mitä ehdimme yhdessä sprintissä tehdä. Tekniset ratkaisut pidettiin mahdollisimman yksinkertaisina, ja koodi selkeänä ja helppolukuisena. Tämä sujuvoitti kaikkien työtä. Sovelluskehityksessä pyrittiin pitämään koko ajan mielessä se, mikä tuottaa eniten arvoa asiakkaalle. Näissä kaikissa ryhmä onnistui erityisen hyvin.

Alussa kaikki keskittyivät yhteen asiaan, mikä oli omalla tavallaan tehokasta, mutta tämä kostautui myöhemmin, kun yksi ryhmän jäsenistä sairastui ja hänen mukanaan menetettiin tietotaitoa, joita muilla ei ollut. Tämä saatiin kyllä paikattua, mutta se osoitti, kuinka tärkeää on, että ryhmän kaikki jäsenet osaavat ja tietävät kaikista osa-alueista vähän, jotta yhden poissaolosta ei tule niin suurta ongelmaa.

Sprinttien välillä pidetyissä retrospektiiveissä nostettiin hyvin esiin sprinttien aikana tulleita ongelmia, ja niihin löydettiin kehitysratkaisuja. Ongelmat tunnistettiin, ja osaan reagoitiin. Esimerkiksi vastuuta dokumentoinnista jaettiin, jotta jokainen oppisi paremmin arvioimaan omaa työtään, siihen liittyviä vaiheita ja aikaa. Osa muutoksista jäi käytännössä vain esitysasteelle. Tätä selittää myös se, että sprinttejä oli vain 4, joten aikaa uusien käytäntöjen ottamiselle oli todella vähän.


### Johtopäätös
*	Kommunikoinnin tärkeys korostui ja sitä on syytä kehittää jatkossakin.
*	Jokaisen on syytä ottaa vastuuta työvaiheiden dokumentoinnista, jotta oppii paremmin arvioimaan sitä mitä mikäkin taski vaatii ajallisesti.
*	Jokaisella on hyvä olla tietotaitoa jokaisesta osa alueesta.

